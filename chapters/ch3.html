
<!DOCTYPE html><html><body>
<h1>AN COILEACH AGUS AN MADA RUADH<h1><p>
</p><p>
Maidin bhreagh shamhraidh do thárla go raibh mada ruadh ag siúbhal go ciúin agus go h-aicillíghe, i gcómhgar do chró na gcearc. Is réidh a thógadh sé na cosa agus is réidhe ’ná san a leigeadh sé féi iad. Dá fheabhas aire a thug sé dhóibh níor bh’fhada gur chuir sé cos acu sa n-innil a cuireadh sa n-áit d’aon ghnó chum beirtha air. Bhí an coileach ’na sheasamh anáirde ar an gcró. Do chonaic sé cad a thuit amach agus an cruadh-chás ’na raibh an mada ruadh.</p><p>
</p><p>
“Ó! a choiligh an chroídhe ’stigh!” arsan mada ruadh, “tar agus bog díom an rud so nó is gearr go mbéidh mé gan chos. Tá ioscad ghaoíl agam leat. Tar agus fuasgail mé. Díolfad an cómhar leat uair éigin.”</p><p>
</p><p>
Níor dhein an coileach acht imtheacht láithreach agus an sgéal d’ínsint d’fhear an tighe. Tháinig seisean agus cleith aige agus do mhairbh sé an mada ruadh.</p><p>
</p><h2>
An Múineadh.</h2><p>
</p><p>
Truagh do’n chuirptheach! Mo thruagh-sa an t-é go bhfuil san aige. Díolfaidh sé as an uair is lugha bhéidh cuinne aige.</p>
  </body></html>