<!DOCTYPE html><html><body>
<h1>5.—AN T-ASAL AGUS AN BIA.</h1>

</p><p>
Bhí asal agus bhí ciseán ar a mhuin, agus bhí an ciseán lán de bhia mhaith, i gcóir na bhfear a bhí ag obair sa ghort ar an dtaobh thall de’n bhaile. Ag cur an bhóthair dé do’n asal, do chonaic sé feóchadán breágh glas borb i leith taoíbh an bhóthair, agus chrom sé ar é dh’ithe. Nuair a chuaidh blas cúmhrtha an fheóchadáin suas ’na chogansach do dhein sé a mhachtnamh mar seo.</p><p>
</p><p>
“Is greanmhar an sgéal é,” ar seisean. “Is iomdha bhia fóghanta agam sa chiseán so thiar ar mo mhuin, agus is mór é dúil na bhfear ann. Acht am briathar go mb’fhearr liom féin an feóchadán so ’ná é.”</p><p>
</p><p>
<h2>An Múineadh.</h2>
</p><p>
</p><p>
“Gach aoinne a’s a mheón féin aige.”</p><p>
</p><p>
⁠“Beatha dhuine a thoil!”</p>
  </body></html>