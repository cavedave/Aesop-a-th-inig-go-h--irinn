<html>
<body>
<audio controls>
  <source src="león.mp3" type="audio/mpeg">
Your browser does not support the audio element.
</audio>
<head>
  <title>7.—AN LEÓN AGUS NA ChEIThRE TAIRBh.</title>
</head>
<p>7.—AN LEÓN AGUS NA ChEIThRE TAIRBh.</p>


<p>
Bhí cheithre tairbh ar ínse ag inníor. Bhí cion acu ar a chéile agus d’fhanadar coitchianta i n-aice a chéile. Bhí león ar charaig ag faire ortha agus mian mairtfheóla air. Bhí a fhios aige, dá dtugadh sé fé cheann acu do mharbhadh go gcuirfadh an chuid eile na h-adharca láithreach ann agus go marbhóchaidís é. Bhí sé i gcruadh chás feuchaint cad ba mhaith dhó dhéanamh.
</p>
<p>
Fé dheire do chuímhnig sé ar shligh ’na dtiocfadh sé ortha. Do ghluais sé ar measg na gcómharsan agus chrom sé ar uisge fé thalamh do dhéanamh ameasg na dtarbh. Dúbhairt sé i gcogar leis an mada ruadh gur airigh sé an tarbh ceanfhion ’ghá radh gur tharbh gan mhaith an tarbh druimfhion. Dúbhairt sé leis an meaig gur airigh sé an tarbh donn ’ghá rádh gur bhitheamhnach an tarbh ceanfhion. Dúbhairt sé leis an bhfiach ndubh gur airigh sé an tarbh dubh ’ghá rádh go raibh an tarbh donn ar tí an tairbh cheanfhinn do mharbhadh.</p>
<p>

Bá ghearr go raibh an mada ruadh ar an ínse, ’na shuíghe ar thúrtóig, agus an fiach dubh tamal uaidh anonn, ar ghéig fuinseóige agus iad ’ghá ínsint d’á chéile cad dúbhairt an león. Bhí an meaig ag imtheacht ó dhrom tairbh go drom tairbh eile agus é ag sgeathaireacht.</p>
<p>

“Cad tá ag an mbeirt úd thall d’á rádh?” arsa tarbh de’n cheathrar, i gcogar, leis an meaig. Ba ghearr go raíbh an chogarnach go léir ínste dhóibh ag an meaig. D’inis sé an sgéal i gcogar do gach tarbh fé leith sa tímpal.</p>
<p>
As sain amach do tháinig droch iontaoíbh ag an gceathrar as a chéile. Chuireadar suas de labhairt le chéile acht go h-anamh agus go cosantach. I ndiaidh ar ndiaidh do dhruideadar ó chéile. Fé dheire d’imthígheadar a’ radharc a chéile.</p>
<p>
Ansan do tháinig an león ortha, agus do mhairbh sé iad agus d’ith sé iad ar a shástacht, ’na gceann a’s ’na gceann.</p>
<p>
An Múineadh.</p>
<p>
Ní neart go cur le chéile.</p>
<p>
Ní laige go sgaipe.</p>
<p>
“Tá duine ann is measa ’ná an t-áirseóir, fíor na Croise idir sinn a’s é! ’Sé sin an tiúsgalóir.”</p>
<p>
Éire i bpáirt—Éire ar lár.
</p>
</html>
</body>